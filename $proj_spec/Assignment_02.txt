Denna uppgift går ut på att med hjälp av javascript (samt viss HTML och CSS) bygga en mobilanpassad meny för webbsidan du byggde i förra uppgiften, d.v.s. startsidan för “[Esc] Hacker Escape Rooms”.

Uppgiften
I förra uppgiften byggde du en meny som syns endast på breda skärmar. Nu ska du bygga en variant av menyn som visas på mobil-läge.

Design finns tillgänglig i samma Figma-projekt som förra uppgiften, och en specifikation av animationer finns i form av en videofil.

Moment
Skapa en meny som visas enbart på smala skärmar, och som uppfyller följande kriterier
Uppe till höger i layouten ska en knapp finnas, se design
När användaren trycker på knappen ska menyn visas ovanpå allt annat, se design
Menyn som öppnas ska täcka hela skärmen, d.v.s. dess kanter ska vara fixerade till webbläsarfönstrets kanter
Menyn ska animeras enligt specifikation i bifogad video
Material
Design på Figma: https://www.figma.com/file/0CWDexKE9i3I3yZFiFeDCE/%5BEsc%5D-Escape-Rooms?node-id=1014%3A44
Inlämning
Uppgiften lämnas in genom att uppdatera den redan publicerade sidan på GitHub Pages och följande skickas in via ItsLearning:

Länk till den publika sidan (Github Pages)
Länk till repot där källkoden finns

Betyg Godkänd
Enligt kursplanen: För att få betyget Godkänt (G) ska den studerande ha genomfört kursen och nått alla kursens läranderesultat.

Det betyder för denna uppgift:

Källkod redovisad via GitHub
Sidan publicerad via Github Pages
Menyn fungerar enligt specifikation
God likhet med designspecifikation