Website Brief:
[Esc] Hacker Escape Rooms
Kunden
[Esc] Hacker Escape Rooms är ett företag som erbjuder en möteplats dit kompisgrupper eller kollegor kan komma för team-buildingövningar med hacker-tematik.
De erbjuder tio “escape rooms” där deltagarna måste lösa hacking-inspirerade utmaningar och pussel för att ta sig ur rummet innan tiden går ut. Kunder bokar rum i förväg och i bokningen ingår en värd som coachar gruppen genom uppgiften och underhåller med intressanta fakta om hacking.
Utöver rummen på plats erbjuder [Esc] också utmaningar online för en eller fler deltagare. Online-utmaningarna kan genomföras av individer närsomhelst utan kostnad, och fungerar då som marknadsföring för de betalda tjänsterna. Vissa av online-utmaningarna kan också utföras av team som då betalar och får tillgång till en värd via video.
Projektet
Sammanfattning
[Esc] vill ha en hemsida för att marknadsföra sin verksamhet. Ett stort fokus ska vara på utmaningarna/rummen, som behöver gå att uppdatera i efterhand när nya rum tillkommer eller uppdateras. Företaget har ett befintligt bokningssystem med ett API, och det ska gå att boka utmaningar/rum från hemsidan.
Övergripande krav
- Information om alla tillgängliga utmaningar/rum ska finnas och gå att uppdatera
- Bokningsmöjligheter på sidan, integreras med befintligt bokningssystem
- Det ska gå att kontakta [Esc] för specialbokningar från hemsidan
- Säljande förstasida som lockar till bokning
- Information om företaget/berättelsen
- Responsiv design för både dator och telefon
- Endast ett språk, engelska